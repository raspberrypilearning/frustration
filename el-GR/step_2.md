## Αποθήκευση αποτυχιών

Ας ξεκινήσουμε δημιουργώντας ένα μέρος για την αποθήκευση του αριθμού των αποτυχιών.

+ Πήγαινε στο <a href="https://rpf.io/microbit-new" target="_blank">rpf.io/microbit-new</a> για να ξεκινήσεις ένα νέο έργο στον επεξεργαστή MakeCode (PXT). Ονόμασε το νέο σου έργο «Διαδρομή για γερά νεύρα».

+ Διάγραψε τα μπλοκ `για πάντα` και `κατά την έναρξη` σύροντάς τα στην παλέτα των μπλοκ:

![στιγμιότυπο οθόνης](images/frustration-bin.png)

+ Ένα νέο παιχνίδι θα πρέπει να αρχίζει όταν ο παίκτης πατά το κουμπί A. Κάνε κλικ στο μενού «Είσοδος» και στη συνέχεια στο μπλοκ `όταν πιεστεί το πλήκτρο button A`.

![στιγμιότυπο οθόνης](images/frustration-onPressA.png)

+ Τώρα χρειάζεσαι μια μεταβλητή για να αποθηκεύσεις τον αριθμό των φορών που αποτυγχάνεις στο παιχνίδι όταν αγγίζεις το σύρμα με το ραβδί. Κάνε κλικ στο μενού 'Μεταβλητές' και μετά κλικ στο μπλοκ 'Δημιουργία Μεταβλητής'. Ονόμασε τη μεταβλητή `αποτυχίες`.

![στιγμιότυπο οθόνης](images/frustration-variable.png)

+ Σύρε ένα μπλοκ `ορισμός σε` από το μενού 'Μεταβλητές' και επίλεξε `αποτυχίες`:

![στιγμιότυπο οθόνης](images/frustration-fails.png)

Αυτό θα ορίσει τον αριθμό των αποτυχιών σε μηδέν όταν πατήσεις το κουμπί A.

+ Τέλος, μπορείς να εμφανίσεις τον αριθμό των `αποτυχιών` στο micro:bit σου. Για να το κάνεις αυτό, πρώτα σύρε ένα μπλοκ `εμφάνισε αριθμό` από το μενού "Βασικά" στο τέλος του script σου.

![στιγμιότυπο οθόνης](images/frustration-show.png)

+ Στη συνέχεια, σύρε το `αποτυχίες` από το "Μεταβλητές" στο μπλοκ `εμφάνισε αριθμό`.

![στιγμιότυπο οθόνης](images/frustration-show-fails.png)

+ Πάτησε 'εκτέλεση' (έναρξη προσομοιωτή) για να δοκιμάσεις το script σου. Κάνοντας κλικ στο κουμπί A θα εμφανιστεί ο αριθμός των αποτυχιών, ο οποίος έχει οριστεί σε `0`.

![στιγμιότυπο οθόνης](images/frustration-fails-test.png)